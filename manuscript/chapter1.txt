# Kitap Hakkında Besteci'den Bir Kaç Söz
Çoğu kişinin aklına şöyle bir düşünce gelebilir:

>Yahu!, yazılmış pek çok Solfej Okuma Parçası varken şimdi ne gerek vardı? Böyle bir çalışmaya.

Böyle düşününleri çok çok iyi anlıyorum.

- - -

## NEDEN?
Ben kendime göre _"bence"_ olması gerekenleri yapmaya çalıştım. İlk okuma parçalarını sekiz ölçü olarak kısa tuttum mesela.
Haftalar boyu 2/4'lük ölçüye tıkılıp kalınmasın diye ilk üç parçayı "iki (2) vuruşlu ölçüler" gibi bir kategori içinde düşünsün çalışan öğrenciler veya bu parçaları çalıştıran öğretmenler istedim.

## TARTIMSAL OKUMA PARÇALARI
Genelde Tartımsal Okuma Parçaları için müstakil-ayrı kitaplar vardır. Ben ise, öğrenilen ölçü yapısının izdüşüm içinde gitmesini istedim. Yani "iki vuruşlu ölçüler" kategorisi devam etti burada da.

## ÖZGÜR YAZILIM KULLANIMI
Ben bu notaları [GNU/LilyPond](https://acimanasayfa.wordpress.com/acik-kitap) ile yazıyorum. Notaları yazmış olduğum bilgisayar işletim sistemi ise [Linux Mint](https://www.linuxmint.net.tr). Müzikçiler için bir anlamı olmayabilir bu detayların ama benim için çok önemi var.

- - -

## BİRAZ DAHA DETAY
Bu kitabın yazarı bir bestecidir ve aynı zamanda çoğunlukla Üniversite'de lisans seviyesinde müzik öğrenmeye başlayan öğrencilere 1998 yılından başlayarak Solfej dersi vermiştir. Önce **Yıldız Teknik Üniversitesi - Sanat ve Tasarım Fakültesi - Müzik ve Sahne Sanatları Bölümü**'nde Fakülte'nin kuruluş sürecinden itibaren **Prof. Ahmet YÜRÜR, Prof. Ruhi AYANGİL Doç. Alper MARAL** ile yoğun istişareler yaparak eğitimin temellerinin oluşturulması sürecine katkı vermiştir.

Buradaki deneyimlerinden sonra, **İnönü Üniversitesi - Güzel Sanatlar ve Tasarım Fakültesi - Müzik Bölümü**'nün kuruluş sürecine yine katkılar vermekte iken  bazıları Anadolu Güzel Sanatlar ve Spor Lisesi kökenli olup bazıları ise düz Lise kökenli kişilerin Lisans devresinde Solfej dersi aldıklarında yaşanan problemlerin doğrudan muhatabı olmuştur. Son olarak da **İnönü Üniversitesi - Devlet Konservatuvarı - Müzik Bölümü**'nün kuruluşunda çalışarak ve benzer sorunları burada da yaşadıktan sonra elde mevcut olan Solfej kitapları ile var olan öğrenci profili arasında _"doku uyuşmazlığı"_ olduğunu fark ederek, edinilen tecrübeler ışığında bazı özgün besteler üreterek öğrencilerin rahat çalışabileceği ve seslendirebileceği kaynak oluşturmayı amaçlamıştır.



# BANA ULAŞMAK İSTEYENLERE!
* Eğer içinizden bana e-posta göndermek isteyen olur ise <serveracim@gmail.com> adresinden bana ulaşabilirsiniz.
* Eğer bağımsız web sayfama göz atmak isterseniz de <http://acim.name.tr> adresine tıklayabilirsiniz.

- - -

İyi çalışmalar diliyorum.
