# Giriş
Ülkemizde **Müzik** adına eğitim veren kurumlarda _(Müzik Öğretmenliği Programları, 
Güzel Sanatlar Fakültesi - Müzik Bölümleri, Sanat ve Tasarım Fakültesi veya Müzik ve
Sahne Sanatları Fakültesi gibi adlarla bilinen kalıp başlıkların dışındaki birimlerde...)_ eğer
öğrencinin *Güzel Sanatlar ve Spor Lisesi* geçmişi yok ise, Konservatuvar’larda adına
"Solfej" ve/veya "Solfej-Dikte-Teori" denilen; Müzik Öğretmenliği Bilim Dalı kökenli kişi-
lerin "Müziksel İşitme-Okuma-Yazma" olarak adlandırdıkları derslerde kullanılan okuma
parçaları iki örneğin dışında Alber LAVINGAC’ın 8-13 yaş arasında müzik öğrenimi gören
kişiler için yazmış olduğu parçalardır. Bu iki örnek Muammer SUN öğretmenimizin "Solfej
- 1" ve "Solfej - 2" parçaları ile Ali SEVGİ öğretmenimizin Makam temelli Solfej okuma
parçalarıdır. Bunun dışında Pozzoli’nin piyano eşlikli okuma parçaları, "Bona" denilen
okuma parçaları ise ayrı birer seçenektir.

Ben bir *besteci* olarak, bugüne kadar _Solfej Eğitimi_ adına dünyada ve ülkemizde üretilmiş olan tüm kitapları 
üreten kişilere saygılarımı sunuyorum ve ben kendime göre ürettiğim yeni bir alternatifi
kamuoyunun kullanımına sunuyorum bu çalışma ile. 

Bu çalışmada hem _"Sesli Okuma Parçaları"_ ve _"Tartımsal Okuma Parçaları"_ yer almaktadır.

**Müziksel Okuma Parçaları** adını taşıyan bu kitapta _"müzik eğitimi"_
alan tüm _Müzik Öğretmenliği_ öğrencileri, _Güzel Sanatlar Fakültesi - Müzik Bölümü_ öğren-
cileri ve _Konservatuvar_ öğrencilerinin faydalanmaları için ürettiğim ezgisel ve tartımsal
okuma parçalarını kamuoyunun kullanımına sunuyorum. Ayrıca, bu kitabı _Anadolu Güzel
Sanatlar ve Spor Lisesi Müzik Öğrencileri_ ve _Müzik Öğretmenleri_ de kullanmak isterler
ise elbette buna dair bir önlem yoktur.

Umarım bu çalışma ile tüm _"müzik öğrenen"_ öğrencilere faydalı olabilirim.


**Prof. Server ACİM**
_Malatya - 2016_

